Sony PSP
PSP należy do siódmej generacji konsol, która moim zdaniem była bardzo udana. 

To właśnie do niej należy też PlayStation 3, Xbox 360 oraz Wii. PSP miało następującą specyfikację: 32-bitowy procesor o taktowaniu 333MHz i 32kb pamięci L1 cache, procesor graficzny o taktowaniu 333MHz i ekran LCD o rozdzielczości 480x272 pikseli. 

Pierwsza wersja (PSP z serii 1000) miała 32MB pamięci RAM, a następne były już wyposażone w 64MB. Ekran miał przekątną 4,3 cala z wyjątkiem PSP w wersji GO. Znaczącą różnicą były także pojemność baterii, wygląd, jakość materiałów, waga urządzenia i inne usprawnienia, które zmieniały się w zależności od wersji, których łącznie było aż pięć. Liczbę sprzedanych sztuk na całym świecie określa się na 76mln, co jest imponującym wynikiem. Początkowo konsola była wyceniona na ok. 250$.